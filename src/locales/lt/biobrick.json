{
  "BIOBRICK-NAME": "BioBrick",
  "BIOBRICK-DESC": "Ar žinojote, jog DNR fragmentai yra panašūs į LEGO kaladėles savo veikimo principu? Tokie DNR gabaliukai vadinami biologinėmis dalimis (angl. BioBricks), kurias galima vis perkonstruoti, panašiai kaip LEGO kaladėles vaizduojamas ekrane, ir taip organizmui suteikti naujų savybių. Tai yra vienas iš pagrindinių sintetinės biologijos, sutrumpintai SinBio, principų.<br></br><br></br>Sintetinė biologija yra tarpdisciplininė mokslo sritis, kuri apjungia biologijos, inžinerijos, chemijos, informacinių technologijų ir matematinio modeliavimo mokslų kryptis. Tai yra naujų organizmų funkcijų kūrimas, keičiant genetinę informaciją. Šių modifikacijų būdu gaunamos geresnės organizmų funkcijos, padedančios spręsti globalias aplinkosaugos, sveikatos bei pramonės problemas. Šio mokslo vystymąsi ypač pastūmėjo tarptautinis sintetinės biologijos konkursas iGEM (angl. International Genetically Engineered Machine), kuriame varžosi studentų ir moksleivių komandos, pristatydamos savo sugalvotus mokslinius projektus.<br></br><br></br>iGEM komandos suteikia organizmams naujas funkcijas naudodamos biologines dalis. Biologinė dalis yra tam tikras DNR fragmentas, kuris koduoja genetinę informaciją – ląstelės veikimo „instrukciją“. Visai panašiai kaip su LEGO kaladėlėmis, dėliodami skirtingas biologines dalis mokslininkai gali vis perkonstruoti DNR sekas taip pakeisdami įvairias ląstelės atliekamas funkcijas, pavyzdžiui, inicijuoti naujų baltymų gamybą, kurie būtent ir suteikia ląstelei neįprastų savybių."
}
